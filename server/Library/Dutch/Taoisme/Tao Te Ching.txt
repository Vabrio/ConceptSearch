Een De Weg

Wat de weg betreft, de Weg die genoemd kan worden is niet de eeuwige Weg.
Wat namen betreft, de naam die genoemd kan worden is niet de eeuwige naam.
Het naamloze is het begin van de tienduizend dingen.
Het benoemde is de moeder van de tienduizend dingen.
Daarom, blijft men zonder verlangen, dan kan men het geheim zien.
Wie steeds verlangens heeft, zal alleen maar zien, naar wat men smacht en zoekt.
Deze twee ontspringen uit dezelfde bron.
Ze hebben verschillende namen, toch noemt men ze hetzelfde.
Dat wat zelfs nog dieper is dan diepzinnigheid.
De poort naar alle geheimen.


Twee Voordelen

Als iedereen in de wereld schoonheid kan zien als schoonheid dan komt lelijkheid in het bestaan.
Als iedereen goed kent als goed dan komt kwaad in het bestaan.
Daarom verschijnen hebben en ontbreken samen; vullen moeilijk en gemakkelijk elkaar aan; zijn lang en kort elkaars tegendeel; rusten hoog en laag op elkaar; passen stem en geluid bijeen; volgen voorzijde en achterkant op elkaar.
Dit zijn allemaal bestendigheden.
Daarom laat de wijze de zaken op zijn beloop, en gebruikt lessen zonder woorden.
De tienduizend dingen verschijnen en verdwijnen zonder phouden, maar hij zal ze niet beginnen.
Hij handelt uit hun naam, zonder zich dat als verdienste aan te rekenen.
Als hij het werk gedaan heeft, vergeet hij het.
Daarom duurt het voor eeuwig en blijft het bij hem.


Drie Beheersen

Door de talentvollen niet te verheffen voorkomt men wedijver.
Door schatten niet over te waarderen, voorkomt men dat mensen zich als dief gedragen.
Door kostbaarheden niet tentoon te stellen voorkomt men bij mensen verwarring van het hart.
Daarom heerst de wijze door harten leeg te maken en buiken te vullen, door ambities te verzwakken en botten te versterken.
Hij zorgt voortdurend dat de mensen zonder kennis en verlangen blijven.
Als hij tot stand kan brengen dat bedreven mensen dat niet zullen proberen te verstoren, Dan is er niets dat niet in orde zal zijn.


Vier Eigenschappen van de Weg

De weg is een leeg vaartuig; Toch als je het gebruikt, hoef je het nooit opnieuw te vullen.
Diep en roerloos, het lijkt de bron te zijn van de tienduizend dingen!
het maakt de scherpte bot, het ontwart de knoop, het verzacht de glans, en het laat het stof nederdalen.
Ondergedompeld, wellicht schijnt het te bestaan!
Wij weten niet wiens kind het is Het schijnt de voorouder van de goden te zijn.


Vijf Natuur

Hemel en Aarde zijn onpartijdig; Zij beschouwen de tienduizend dingen als strooien honden.
De wijzen zijn onpartijdig; Zij beschouwen de gewone mensen als strooien honden.
De ruimte tussen hemel en aarde - is het niet als een blaas?
het is leeg maar niet uitgeput beweeg het, en er komt [altijd] nog meer uit.
Meer leren betekent veelvuldig uitputten.
Dat is niet zo goed als vasthouden aan het gemiddelde.


Zeven [Zes] Zelf

De Hemel duurt voort en de Aarde bestaat lang.
De reden waarom de Hemel voortduurt en de Aarde lang bestaat, is dat zij niet voor zichzelf leven.
Daarom kunnen zij lang voortbestaan.
Daarom plaatst de Wijze zichzelf op de achtergrond, en daardoor bevindt hij zich op de voorgrond.
Hij zet betrokkenheid uit zijn geest en daardoor blijft zijn betrokkenheid in stand.
Het is niet [omdat] dat hij geen eigenbelang heeft dat hij daardoor in staat is, vervulling te bereiken.


Zes [Zeven] Hart

De geest van de vallei sterft nimmer; Wij noemen dat het vrouwelijke, de allereerste moeder.
De poort van het geheimzinnige vrouwelijke wij noemen het de wortel van Hemel en Aarde.
Het is als eeuwige sluier, nauwelijks zichtbaar.
Door het gebruik raakt het niet uitgeput.


Acht Stroom

Het hoogste goed is als water.
Water geeft leven aan de tienduizend dingen en wedijvert niet met hen.
Het stroomt naar plaatsen die mensen verfoeien en daarom is het dicht bij de Weg.
Bij bewonen is het land de juiste keuze.
In de geest is diepte de juiste keuze.
Bij geven is zijn als de Hemel de juiste keuze.
Bij spreken is oprechtheid de juiste keuze.
Bij heersen is orde de juiste keuze.
Bij zaken doen is kundigheid de juiste keuze.
Bij handelen is tijdloosheid de beste keuze.
Het is alleen maar omdat het niet wedijvert dat het daarom zonder fouten is.


Negen Hoogmoed

Het rechtop houden en vullen tot de rand.
is niet zo goed als het op tijd ophouden.
Als je erop los gaat en het lemmet te scherp slijpt, wordt de snede snel bot.
Als goud en jade je kamers vullen, zal je nooit in staat zijn het te beschermen.
Laatdunkendheid en trots met weelde en met titels, brengen hun eigen onheil teweeg.
Trek je terug als het werk is gedaan.
Dit is de manier van de Hemel.


Tien Liefde

Het voeden van de ziel te dragen en het omhelzen van het Ene, kan je het doen zonder dat ze je verlaten?
Door je adem te beheersen en haar zacht te maken, kan je het laten lijken op [de adem van] een pasgeboren baby?
Door het aankweken van je diepgaand inzicht kan je dat zodanig doen zodat je zonder smet blijft?
Door alle mensen lief te hebben en leven te geven aan het land, kan je zonder bekwaamheid zijn?
Door de poorten van de Hemel te openen en sluiten, kan je de rol van vrouw spelen?
Door begrijpend te zijn en open te staan voor alle dingen, ben je in staat dat te doen zonder kennis te gebruiken?


Schenk ze het leven en voed hen, Schenk ze het leven, maar probeer ze niet te bezitten, Help ze te groeien, maar probeer ze niet te beheersen leidend en toch niet overheersend, Dat wordt de hoogste deugd genoemd.


Elf Weelde en waarde

Dertig spaken verenigen de naaf van het wiel; het is de juist de ruimte waar niets is die het wiel zo bruikbaar maakt.
Wij vormen en bakken klei tot een werktuig; Het is juist de ruimte erin die een aarden pot zo bruikbaar maakt Wij beitelen deuren en ramen in een kamer; het zijn juist de openingen die de kamer zo bruikbaar maakt.
Daarom komt voordeel uit wat er is; bruikbaarheid komt voort uit wat ontbreekt.


Twaalf Verwarring

De vijf kleuren veroorzaken dat de ogen verblind worden.
Renpaarden en de jacht bedrijven, veroorzaken dat de geest gek wordt.
Goederen die moeilijk te krijgen zijn, leiden iemand op een dwaalspoor.
De vijf smaken veroorzaken dat de smaak in de war raakt.
De vijf tonen veroorzaken dat de oren doof worden.
Daarom laat de wijze zich leiden door de maag en niet door door de ogen.
Hij verwerpt het ene en verkiest het andere.
[De vijf kleuren zijn: groen, rood, geel, wit en zwart.
De vijf smaken zijn: zoet, bitter, zout, zuur en scherp. De vijf tonen zijn: C, D, E, G en A.
]

Dertien Bezorgdheid

Beschouw gunst en schande met ongerustheid.
Beoordeel grote nood alsof het je eigen persoon betreft.
Wat bedoel ik als ik zeg; "Beschouw gunst en schande met ongerustheid"?

Gunst is ondergeschikt.
Als je haar verkrijgt - wees ongerust!

Als je haar verliest - wees ongerust!

Dat is wat ik bedoel als ik zeg; Beschouw gunst en schande met ongerustheid.
Wat bedoel ik als ik zeg; "Beoordeel grote nood alsof het je eigen persoon betreft"?
De reden dat ik in grote nood verkeer is dat ik een lichaam heb.
Hoe zou er zonder lichaam, nood kunnen zijn?
Daarom kan je aan iemand die het eigen handelen hoger aanslaat dan handelen uit naam van de wereld, de wereld toevertrouwen.
En aan iemand die door spaarzaam te zijn zichzelf als gelijke van de wereld beschouwt kun je de wereld overlaten.


Wat bedoel ik als ik zeg; "Beschouw gunst en schande met ongerustheid"?
Gunst is ondergeschikt.
Als je haar verkrijgt - wees ongerust!
Als je haar verliest - wees ongerust!
Dat is wat ik bedoel als ik zeg; Beschouw gunst en schande met ongerustheid.
Wat bedoel ik als ik zeg; "Beoordeel grote nood alsof het je eigen persoon betreft"?
De reden dat ik in grote nood verkeer is dat ik een lichaam heb.
Hoe zou er zonder lichaam, nood kunnen zijn?
Daarom kan je aan iemand die het eigen handelen hoger aanslaat dan handelen uit naam van de wereld, de wereld toevertrouwen.
En aan iemand die door spaarzaam te zijn zichzelf als gelijke van de wereld beschouwt kun je de wereld overlaten.


Veertien De samenhang van de weg

We kijken er naar, maar we zien het niet.
We noemen dat, "dit ogenblik".
We luisteren er naar, maar we horen het niet.
We noemen dat, "het zeldzame".
We raken het aan, maar houden het niet vast.
We noemen dat, "niet tastbaar".


Deze drie kunnen niet tot hun grenzen worden onderzocht; Daarom worden ze tot een [enkel ding] verenigd.
Een enkel ding - er is niets dat door boven uit stijgt, en niets kleiner dat er tussendoor slipt.
Doelloos, vormloos!
Het kan niet worden benoemd, en het keert terug naar de toestand van niets.
Dit wordt de vorm van het vormloze genoemd, het beeld zonder substantie.
Men noemt het zacht en ondefineerbaar.
Volg het en je zal het niet meer teugzien.
Begroet het en je zal het gelaat ervan niet zien.
Houd vast aan de weg van het heden - en beheers de zaken van het heden, en weet van het oeroude begin.
Dit noemt men het begin van de draad van de Weg.


Vijftien De Heiligen

Degenen die in de oudheid bekwaam waren om de weg te beoefenen, waren scherpzinnig, mysterieus, oprecht en van wijsheid doordrongen.
Hun diepzinnigheid kan niet worden gekend.
Alleen maar omdat dit niet kan worden gekend, zou ik, als ik gedwongen was hen te omschrijven, daarom zeggen, Zij waren behoedzaam, als iemand die een winterse stroom oversteekt.
Zij waren waakzaam, als iemand die zijn buren aan alle zijden vreest.
Zij waren ernstig en beleefd, als een gast die bij iemand logeert.
Zij waren plooibaar en meegevend, als ijs dat juist gaat smelten.
Zij waren echt en ongevormd, als onbewerkte houten blokken Zij waren onuitgesproken en gesloten, ondoorzichtig als een modderige poel.
Zij waren breed en en met een weidse blik, als een vallei.
Als je in een modderpoel roert en rustig wacht, dan zal het water langzaam helder worden.
Als je iets tot rust brengt met het doel het te bewegen, komt het steeds meer tot leven.
Beschouwers van de Weg zoeken geen vervulling.
Daardoor kunnen ze dingen volledig gebruiken, zonder lust tot verandering.
Zestien De overtreffende natuur We bedoelen met het uiterste, het bereiken van leegte.
We bedoelen met het midden, het behouden van stilte.
Zij aan zij, komen en gaan de tienduizend dingen, en door [leegte en stilte] zie ik hun hun terugkeer.
Dingen worden voortgebracht in grote aantallen, en ieder ding keert naar de eigen bron terug.
Dit noemt men "stilte".
"Stilte" - Dat is wederkeren naar je eigen lot.
Terugkeren naar je eigen lot, betekent gelijkmatig zijn.
wie weet hoe gelijkmatig te zijn is wijs.
Wie geen gelijkmatigheid kent, is doelloos en wild, en je daden zullen ongeluk brengen.


Wie gelijkmatigheid kent, is openhartig.
Wie openhartig is, is onpartijdig.
Wie onpartijdig is, handelt koninklijk.
Wie zich koninklijk gedraagt, is als de Hemel.
Wie is als de Hemel, is gelijk aan de Weg.
Als je gelijk bent aan de Weg, zal je geen schade lijden tot het eind van je dagen.


Zeventien [achttien en negentien] Heersers

Het is zo, dat bij de allerhoogste heersers, zij er vlak onder alleen maar weten dat ze bestaan.
Zij die nog een trede lager staan, houden van [de heersers] en loven hen.
zij die nog een trede lager staan, vrezen [de heersers].
En zij op de laagste trede, vinden [de heersers] belachelijk en bespotten hen.


Wie niet voldoende vertrouwen heeft, zal niet worden vertrouwd.
Twijfelachtig en besluiteloos, zo beschouwt hij zijn spreken.
Hij volvoert zijn taken en maakt zijn zaken af.
Toch zeggen de gewone mensen dan: "Al die dingen gingen toch vanzelf?
"



[Zeventien] Achttien [en negentien] De weg kwijtraken Daarom als van de grootse Weg wordt afgeweken, ontstaan menselijkheid en juistheid.
Als kennis en wijsheid verschijnen, is dat het begin van zelfbedrog.


Als er geen vrede heerst binnen de zes relaties, is dat het begin van kindertrouw en mededogen.
Als het land verward en in chaos is, verschijnen trouwe ministers.
[De zes relaties Vader, zoon, oudere broeder, jongere broeder, echtgenoot en echtgenote]

[Zeventien, achttien en] Negentien Eenvoud

Geef heiligheid op, doe afstand van kennis, en het zal de mensen honderdmaal goed doen.
Geef vriendelijkheid op, doe afstand van rechtschapenheid, en de mensen herontekken kindertrouw en mededogen.
Geef vernuft op doe afstand van winst, en bandieten en dieven zullen verdwijnen.
Deze drie gezegdes, zijn als tekst beschouwd, toch nog niet volledig; Daarom moeten we er op toezien Dat het volgende er aan wordt toegevoegd:

Blijf eenvoudig en en omhels het zuivere, Verminder eigenbelang en beperk je verlangens, Schakel leren uit en maak je niet ongepast bezorgd.


Twintig Eenheid

Instemmen en boze weigering; Hoe groot is het verschil tussen die zaken?
Mooi en lelijk; Wat is het - dat verschil maakt?
Degene die door anderen gevreesd wordt; moet ik ook vrezen waar anderen bang voor zijn?
Wild en teugelloos, zal daar ooit een eind aan komen?


De meeste mensen zijn vredelievend en gelukkig, net alsof ze een [steeds] een nieuw terras beklimmen in het voorjaar en zich verheugen in het offerfeest van de os.
Maar alleen ik ben kalm en rustig - Geen enkel teken heb ik nog gegeven.
Als een pasgeborene die nog niet heeft leren lachen, vermoeid en uitgeput, als of ik geen plaats heb om naar terug te keren.
De meerderheid heeft meer dan ze nodig heeft, alleen ik schijn niets te hebben.
Mijn geest is die van een dwaas - onwetend en dom.


De gewone mensen zien de dingen helder - Maar alleen ik zit in het donker.
De gewone mensen onderscheiden zaken en maken nauwkeurige verschillen - Maar alleen ik ben saai en dom.
Oh, ik ben zonder vorm!
Zoals de oceaan; Oh, ik ben zonder afmeting!
Alsof ik niets heb waarin ik rusten kan.
Iedereen heeft allemaal redenen voor hun handelen, Maar alleen ik ben dom en tegendraads als een [koppige] boer.
Maar alleen mijn verlangens verschillen van anderen - want ik wordt gevoed door de grote moeder.


Een en twintig 

De aard van grote deugd volgt alleen maar uit de Weg.
Want voor de aard van de Weg geldt - Dat die zonder vorm of afmeting is.
Vormeloos!
Onmeetbaar!
Van binnen zijn er beelden.
Onmeetbaar!
Vormeloos!
Van binnen zijn er dingen.
Verborgen!
Ongrijpbaar!
Van binnen is het wezenlijke.
Deze essenties zijn heel werkelijk, en hun innerlijk is het bewijs.


Vanaf het heden terug naar het verleden, is de naam nimmer vergeten.
Dit is het waar we ons naar voegen, met de vader van de menigte van dingen.
Hoe ken ik de wegen van de schepping?
Daarom.


Twee en twintig Aanvaarding en Strijd 

Buig mee, en je zal geheel behouden blijven; als je ergens in verstrengeld bent, kan je weer rechtop komen; Als je uitgeput raakt, kan je weer op krachten komen; Als je weinig bezit, kan je veel bereiken; als je veel bezit, kan je verbijsterd raken.


Daarom omarmt de wijze het Ene, en wordt op deze manier de herder van de Wereld.
Hij stelt zichzelf niet aan; Daarom wordt hij belangrijk.
Hij zet zichzelf niet op een voetstuk; Daardoor verspreidt hij helderheid.
Hij schept niet op over zichzelf; Daardoor hecht men geloof aan hem.
Hij prijst zijn eigen daden niet; daardoor houdt hij het lang vol.
Het is slechts omdat hij niet wedijvert.
dat daarom niemand in staat is aan hem gelijk te worden.
Het zo genoemde: "Buig mee, en je zal geheel behouden blijven", van de ouden was een uitdrukking die er heel dicht bij kwam!
Echte "heelheid" zal zijn deel zijn.


Drie en twintig Spreken en Verrrouwen Weinig spreken is de aard van de natuur.
Harde wind duurt nooit een hele morgen.
Zware regen duurt niet de hele dag.
Wie maakt dat dit zo is?
Als zelfs Hemel en Aarde niet kunnen zorgen dat de dingen zo lang duren, hoeveel meer zal dat niet gelden voor de mens?
Daarom, wie zich toewijdt aan de Weg, wordt deel van de Weg.
Wie zich toewijdt aan de Deugd, wordt deel van de deugd.
Wie zich toewijdt aan verlies, wordt deel van het verlies

Voor degene die deel is van de Deugd, biedt de Weg ook Deugd.
Terwijl degene die deel is van het verlies, door de Weg wordt veronachtzaamd.


Vier en twintig Gezwellen

[In de Mawangdui teksten volgt dit vers op 21] Wie bluft, heeft zichzelf niet bewezen.
Wie zich aanstelt, wordt niet belangrijk.
Wie doet alsof, is niet verlicht.
Wie opschept over zichzelf, wordt niet geloofwaardig; wie zichzelf prijst, houdt dat niet lang vol.


Bij het volgen van de Weg, noemt men deze zaken: "Overvoerd en nodeloze daden" En met deze zaken is het zo - dat mensen [dergelijke lieden] haten.
Daarom vermijden reizigers van de Weg dergelijk gedrag.


Vijf en twintig De vier oneindigheden

Er was iets dat geheimzinnig gemaakt is vanuit de chaos, Het werd eerder geboren dan Hemel en Aarde.
Rustig en stil!
Puur en diep!
Het staat alleen op zichzelf en verandert niet.
Het kan beschouwd worden als de moeder van Hemel en Aarde Toch weet ik niet hoe haar naam is, Ik omschrijf het als de Weg.
Bij gebrek aan een beter woord, noem ik het groots.
Omdat het groot is, stroomt het.
Het vloeit ver weg.
Als het ver weg is gegaan, keert het terug.
De Weg is groots; de Hemel is groots; de Aarde is groots; De Koning is ook groots.
Deze zijn de vier grote krachten, en de koning bezet een plaats temidden daarvan.
De mens vormt zichzelf naar de Aarde.
De Aarde vormt zichzelf naar de Hemel.
De Hemel vormt zichzelf naar de Weg.
De Weg vormt zichzelf naar wat natuurlijk is.


Zes en twintig Kalmte

Het zware is de wortel van het lichte.
Rust is de meester van opwinding Daarom verliest een heer, die de gehele dag reist, zijn bagagewagens niet uit het oog, Hoewel er prachtige dingen te zien zijn.
Pas wanneer hij veilig in een ommuurde herberg verblijft, laat hij zijn zorgen varen.
Hoe kan een heer van tienduizend strijdwagens, zijn eigen persoon lichter behandelen dan zijn gehele land?
Als je zaken te lichtvaardig beschouwt, dan verlies je de eigen wortels.
Als je rusteloos bent, verlies je de beheersing.
Zeven en twintig Aandacht

Een goede wandelaar laat geen sporen achter; een goede spreker maakt geen spiekbriefje; Een goede rekenaar maakt geen sommetje; Een goede sluiter van deuren behoeft geen bout of slot, toch kan niemand ze openen.
Goede knopen vereisen geen koorden of touwen, toch kan niemand ze losmaken.
Daarom is de Wijze voortdurend bezig zorg te dragen voor alle mensen, en weigert nimmer iemand; voortdurend goed bezig zorg te dragen voor zaken; en door nimmer bruikbare zaken te weigeren.
Dit noemt men "dubbele helderheid"

Daarom is een goed mens een leraar van de goede [mens].
En een slecht mens is het ruwe materiaal voor de goede [mens].
Beoordeel iemands leraar niet, en koester het ruwe materiaal niet - Ook al zou iemand grote kennis hebben, hij zou toch grotelijks verward zijn.
Dat noemt men de kern van het verhevene.


Acht en twintig Vrouwelijk zijn

Als je de kracht van de man kent, behoud dan toch de zorgzaamheid van een vrouw!
Je zal als het ravijn van het land zijn.
Als je als het ravijn van het land bent, dan zal je voortdurende deugd je niet verlaten.
En wanneer de voortdurende deugd je niet verlaat, keer je terug naar de toestand van een klein kind.
Als je het pure kent, blijf dan toch met beide voeten op de grond.
Je zal als de vallei van het land zijn.
Als je als de vallei van het land bent, is je voortdurende deugd volledig.
en als je voortdurende deugd volledig is, keer je terug naar te toestand van onbewerkt hout

Als je weet wat wit is, houdt het dan toch bij zwart.
Je zal een voorbeeld voor het land zijn!
als je een voorbeeld voor het land bent, Zal je voortdurende deugd je niet verlaten, en als je voortdurende deugd je niet verlaat, Dan keer je terug naar de toestand zonder grenzen.
Als onbewerkt hout is uitgesneden, verandert het in voorwerpen.
Als de Wijze wordt gebruikt, verandert hij in het hoofd van de bestuurders.
Ware houtsnijkunst gebeurt zonder het in stukken te verdelen.


Negen en twintig Blindheid

Voor hen die denken dat ze de wereld over kunnen nemen - en ermee doen wat ze willen - Zie ik dat ze hierin eenvoudig niet zullen slagen De Wereld is een heilig voertuig Je kunt er niet mee doen wat je wil.
Zij die er mee doen wat ze willen, vernietigen haar.
Zij die er aan vast blijven houden, verliezen haar.
Met dingen is het zo - sommige gaan voorop -andere volgen; Sommige zijn gewild - andere zijn onderworpen en zwak; Sommige verschijnen en andere raken in verval; soms komt het gemakkelijk; 

Daarom vermijdt de wijze uitersten, buitensporigheden en zelfvoldaanheid.


Dertig Geweld

Zij die hun heersers adviseren met de Weg gebruiken geen wapens om geweld in de wereld te begaan.
Zulke daden worden gemakkelijk tot terugkaatsen.
Op plaatsen waar legers zijn zijn gestationeerd daar zullen doorns en bramen groeien De goede generaal bereikt het resultaat en meer niet; Hij gebruikt de gelegenheid niet om de macht te grijpen.


Hij bereikt zijn resultaten, maar wordt niet arrogant; Hij bereikt zijn resultaten, maar prijst zijn daden niet; Hij bereikt zijn resultaten, en toch snoeft hij niet; Hij bereikt zijn resultaten, en toch volhardt in het resultaat omdat geen andere keus heeft.
Dit noemt men resultaat bereiken zonder gebruik van kracht.


Als dingen hun bloei bereiken, worden ze oud;.
We noemen dit, "niet de Weg.
" Dat wat tegen de Weg in gaat komt aan een vroeg einde.


Eenendertig Gereedschap voor geweld

Wat wapens betreft, zij zijn instrumenten van slechte voortekens; en temidden van alle dingen zijn er die [wapens] haten.
Daarom degene die de Weg volgt weidt er nimmer over uit.
Als de wijze man thuis is, geeft hij de voorkeur aan de linkerzijde; Als het oorlog is, geeft hij de voorkeur aan de rechterzijde.
Daarom zijn wapens niet het gereedschap van de wijze man.


Wapens zijn instrumenten van slechte voortekens; Als je geen andere keus hebt dan ze te gebruiken, is het het beste kalm en beheerst te blijven.
Bekijk ze nimmer als dingen met schoonheid.
Als je ze bekijkt als dingen van schoonheid, is het alsof je genoegen schept in het doodmaken van mensen; En als doodmaken van mensen je genoegen geeft, zal je je doel in het land niet vervullen.
Bij gelukkige gelegenheden geven we de voorkeur aan de linkerzijde, maar bij rouw en droefenis, eren we de rechterzijde.
Daarom staat in het leger de luitenant-generaal aan de linkerzijde, en de aanvoerende commandant aan de rechterzijde.


Men kan daarom zeggen dat zij zich opstellen zoals ze zouden doen op een begrafenis.
Als een menigte van mensen wordt gedood, staan we voor hen in zorg en smart.
Als we de overwinning in de strijd behalen, beschouw die gelegenheid dan als een begrafenis.


Twee en dertig Vorm

De Weg is eeuwig onomschreven.
Alhoewel ze klein iis in haar natuurlijke toestand, durft niemand ter wereld het als onderwerp te behandelen.
Als markiezen en koningen haar zouden kunnen handhaven, dan zouden de tienduizend dingen zich uit zich zelf aan hen onderwerpen en Hemel en Arde zouden zich verenigen om een zoete dauw te zenden.
Als vanzelf zou dit gelijkelijk op alle dingen vallen zonder dat niemand van de mensen een aanwijzing daarvoor zou geven.
Zodra we beginnen met het bedenken van een systeem, hebben we namen nodig.
Dan dient je ook te weten wanneer het tijd is op te houden.
Door op deze manier te weten wanneer op te houden voorkom je schade.
De aanwezigheid van de Weg in de wereld is als de verwantschap van een klein stroompje in een vallei met rivieren en zeeen.


Drie en dertig Deugd

Anderen begrijpen is goed op de hoogte zijn; Je zelf begrijpen is wijs zijn.
Anderen veroveren betekent kracht hebben; Je zelf veroveren betekent sterk zijn.
Weten wanner je genoeg hebt, betekent dat je rijk bent.
Volharding is een teken van wilskracht.
Voorwaarts gaan met kracht betekent dat je ambitie hebt.
Je plaats niet verliezen betekent dat je er lang blijft.
Sterven, maar niet worden vergeten - Dt is [waarlijk] lang leven

Vier en dertig De Weg bevoordeelt niemand

De grootse Weg stroomt overal, zowel aan linker- als aan rechterzijde.
Het volbrengt zijn taken en voleindigt zijn zaken, en toch heeft het hiervoor geen naam gekregen.
De tienduizend dingen vertrouwen hun bestaan eraan toe, en toch handelt het niet als hun meester.
Aldus is het voortdurend zonder verlangen.
Het kan genoemd worden met de dingen die klein zijn.
De tienduizend dingen vertrouwen hun bestaan eraan toe, en toch handelt het niet als haar meester.
Het kan genoemd worden met de dingen die groots zijn.
Daarom komt de bekwaamheid van de Wijze om het grote tot stand te brengen door niet een grote rol te spelen.
Daarom is hij in staat het grootse tot stand te brengen.


vijfendertig Vrede

Houdt vast aan het Grootse Beeld en de hele wereld zal naar je toe komen.
Het zal naar je toe komen zonder schade te lijden; Maar juist grote veiligheid en vrede kennen.
Muziek en voedsel - Voor deze stoppen Voorbijgangers Daarom zeggen we, als we van de Weg spreken: Het is smakeloos!
Er zit geen smaak aan.
Als je er naar kijkt, is het niet toereikend om te worden gezien, Als je er naar luistert, is het niet toereikend om te worden gehoord, toch kan het niet worden uitgeput, als je het gebruikt.


Zes en dertig Invloed

Als je wenst [iets] te laten krimpen, moet je het echt eerst uitrekken.
Als je wenst [iets] te laten verzwakken, Moet je het echt eerst versterken.
Als je [iets] wenst te verlaten, Moet je er echt eerst nauw mee samenwerken.
Als je ergens iets van wenst weg te grissen, Dan moet je echt eerst hebben gegeven.
Dit noemt men het Subtiele Licht.
Het onderdanige en zwakke verslaat het sterke.
Vissen zouden niet uit de diepten moeten worden gehaald.
De scherpe wapens van eeneen staat zouden niet tentoongesteld moeten worden.


Zevenendertig Het hart tot rust brengen

De Weg is voortdurend naamloos, Als koningen en heren in staat waren om het te handhaven, dan zouden de tienduizend dingen uit zich zelf veranderen.
Als zij hun verlangens na die verandering in werkelijkheid zouden willen omzetten, zou ik hen onderwerpen met naamloze eenvoud.


Als ze onderworpen zijn met naamloze eenvoud, zou ik ze niet te schande maken.
Door niet te schande worden gemaakt, zullen zij rustig blijven.
En Hemel en Aarde zullen uit zichzelf juist en goed zijn.
De Weg - 2426 karakters.


De Grens [Mijn meester zit nu al tijden, iedere dag te schrijven.
De wachtcommandant Yin Hsi komt iedere avond en dan zitten ze samen op een bankje onder het afdak van het wachthuis.
Mijn meester leest aan hem voor wat hij overdag geschreven heeft.
Het tweede boek is gereed.
Het gaat 'De Weg' heten.
Daarvoor schreef hij het eerste boek, dat heet 'De deugd'.
] In de Mawangdui-versie van de tekst beginnen de verzen met dit gedeelte.


Achtendertig Geloof

De hoogste deugd is niet deugdzaam; daardoor heeft het waarlijk deugd.
De laagste deugd verliest nooit het zicht op de eigen deugd; is niet bewust van zijn goedheid, daardoor heeft het geen echte deugd.


De hoogste deugd vereist geen actie, toch heeft het redenen om op deze manier te handelen.
De hoogste medemenselijkheid vereist actie, Toch heeft het geen redenen om op deze manier te handelen.
De hoogste rechtvaardigheid vereist actie, en het heeft zijn redenen om op deze manier te handelen.
Het hoogste fatsoen vereist actie, en als niemand er op regeert, dan rolt het boos de mouwen op en dwingt de mensen er mee in te stemmen.
Daarom - als de Weg verloren gaat - alleen dan hebben we deugd.
Als deugd verloren gaat, alleen dan hebben we menselijkheid.
Als menselijkheid verloren gaat, alleen dan is er rechtvaardigheid.
Als rechtvaardigheid verloren gaat, alleen dan is er fatsoen.
En wat fatsoen betreft, Dat is alleen maar de dunne schil van trouw en oprechtheid, en het begin van wanorde.
En kennis van de toekomst is slechts een bloemrijke valstrik van de Weg.
Het is het begin van dwaasheid.
Daarom vertrouwt de grootse mens op datgene wat volledig is en niet op wat mager is.
en niet op wat aan de oppervlakte is, vertrouwt op het fruit en niet op de bloemen, en neemt daarom het ene aan en verwerpt het andere.


Negenendertig Heelheid

Van hen uit oeroude tijden die het ene bereikten - Doordat de Hemel het ene bereikte werd ze helder; Doordat de Aarde het ene bereikte werd ze stabiel; Doordat de goden het ene bereikten werden ze goddelijk.
Doordat valleien het ene bereikten werden ze gevuld.
Doordat koningen en edelen het ene bereikten, maakten zij het land ordelijk en veilig.


Als we dit doorspreken naar een logische conclusie, kunnen we zeggen - Als de Hemel daardoor niet helder zou zijn, ben ik bang dat ze zou versplinteren.
Als de Aarde daardoor niet stabiel zou zijn, ben ik bang dat ze zou uiteenvallen.
Als de goden daardoor niet goddelijk zouden zijn, ben ik bang dat ze krachteloos zouden zijn.
Als de valleien daardoor niet vol zouden zijn, ben ik bang dat ze zouden opdrogen.
En als de koningen en edelen daardoor niet edel en verheven zouden zijn, ben ik bang dat ze zouden tuimelen en vallen.


Daarom moet het zo zijn de het edele heeft de oorsprong als grondslag; En het moet zo zijn dat het lage het fundament is van het hoge.
Daarom noemen koningen en edelen zichzelf "weeskind", "weduwnaar" en "Degene zonder graan".
Dat is toch de grondslag als oorsprong?


Daarom beschouwen ze hun grote aantallen wagens alsof ze geen wagens bezitten.
En het is om deze reden, dat zij niet willen verblinden en schitteren als jade, maar sterk en vastberaden als steen willen blijven.


veertig (een en veertig in de Mawangdui tekst) Reizigers

Als de hoogste soort mensen hoort van de Weg zijn ze in staat het vlijtig te beoefenen; De gemiddelde mensen horen van de Weg behouden ze sommige zaken en verliezen ze andere.
Als de laagste soort van mensen hoort van de Weg, lachen zij er luid om.
Als ze er niet om zouden lachen, zou het niet kunnen worden beschouwd als de Weg.
Daarom is er hierover een bekend gezegde, dat zegt: 

De heldere Weg lijkt donker te zijn; De Weg die voortgaat lijkt zich terug te trekken; De vlakke Weg blijkt oneffen te zijn; De hoogste deugd is leeg als een vallei; Het zuiverste wit lijkt te zijn besmeurd; Onmetelijke deugd lijkt onvoldoende; Sterke deugd blijkt dun en zwak te zijn; De eenvoudigste werkelijkheid blijkt te veranderen.


Het Volmaakte Vierkant heeft geen hoeken; Het Grote Voertuig heeft veel tijd nodig te voltooien; De Grootse Toon maakt nauwelijks geluid; Het Grootste Beeld heeft geen vorm; de Weg is verborgen en zonder naam.


De Weg is groot maar heeft geen naam.
Alleen de Weg is goed in het beginnen van dingen en ook goed in het tot vervulling brengen van alles.


Veertig (een en veertig in de Mawangduitekst) Toepassen van de Weg

Terugkeren is de beweging van de Weg Zwakheid is de aard van de Weg.
De tienduizend dingen worden geboren door het zijn.
Zijn is geboren worden uit niet zijn.


Tweeënveertig Harmonie

De Weg verwekte het ene.
Het ene verwekte het tweevoudige Het tweevoudige verwekte het drievoudige.
En het drievoudige verwekte de tienduizend dingen.
De tienduizend dingen dragen het Ontvankelijke (Yin) op hun rug en omhelzen het Scheppende (Yang).
Door het vermengen van Levenskracht (Ch'i ) bereiken ze een toestand van harmonie.


De dingen die in de hele wereld worden gehaat worden [beschouwd als] weduwe, verweesd en waardeloos.
Toch kiezen koningen en heren dezen als hun namen.
Zo is het met alle dingen - sommige worden vermeerderd door wegnemen; terwijl anderen worden verminderd door toevoegen.
Daarom, wat anderen mensen onderwijzen, dat wil ik ook overwegen en aan anderen onderwijzen.
Aldus komt het sterke en gewelddadige niet tot een natuurlijk einde.
Ik zal dit als de kern van al mijn lessen maken.


Drieënveertig Het onmogelijke te boven komen

Het zachtste en meest plooibare ding in de hele wereld loopt zonder zich te storen over het hardste ding in de wereld.
Datgene wat geen substantie heeft kan binnen gaan waar geen ruimte of openingen zijn.


Daarom weet ik dat door niet te handelen, voordeel ontstaat.
Onderwijzen zonder woorden, het voordeel van niet handelen - Op de wereld zijn er weinigen die dat kunnen verwezenlijken!


Vierenveertig Tevredenheid

Roem of je gezondheid: Welke telt meer?
Je gezondheid of je welstand: Welke is kostbaarder?
Winst of verlies: Bij welke is er schade?
Als je verlangens groot zijn, ben je op weg naar buitensporigheid.
Als je veel dingen opbergt, ben je op weg om veel te verliezen.
Daarom, als je tevredenheid kent, zal je niet in ongenade vallen.
Als je weet wanneer te stoppen, zal je geen schade lijden.
En op deze manier kan je het lang uithouden.


Vijfenveertig Stilte

Grootse vervulling lijkt onvolledig, toch kan haar bruikbaarheid nimmer opgebruikt.
Grootse volheid lijkt leeg, toch kan haar bruikbaarheid nimmer worden opgebruikt.
Grote oprechtheid lijkt verdraaid te zijn; Groot vakmanschap lijkt klungelig; Grote welsprekendheid lijkt op stamelen; Grote overvloed lijkt op een tekort.
Beweging overwint koude.
Rust overwint hitte.
Als je stil en rustig blijft kan je de heerser van de wereld worden.


Zesenveertig Verlangen

Als de Weg in de wereld aanwezig is, worden kalm grazende paarden afgezonderd om de velden vruchtbaar te maken.
Als de Weg in de wereld afwezig is, worden oorlogspaarden buiten de stad gefokt.
Van alle zonden - geen is groter dan dingen bezitten die men wenst.
van alle rampen - geen is groter vloek dan niet te weten wanneer men genoeg heeft.
Van alle tekorten - geen brengt groter zorg dan verlangen iets te bereiken.


Daarom, hij die weet dat genoeg genoeg is, vertoeft inderdaad altijd in tevredenheid.


Zevenenveertig Ervaring

Het is niet nodig je deur te verlaten, om de hele wereld te leren kennen.
Het is niet nodig uit het raam te kijken, om de Weg van de Hemel te kennen.
Hoe verder weg je gaat, zoveel minder je weet.
Daarom weet de wijze zonder reizen; benoemt zaken hij zonder te zien; en voltooit zonder enig ding te doen.


Achtenveertig Kennis

Diegenen die kennis nastreven, groeien dag na dag.
Diegenen die van de Weg gehoord hebben, verliezen dag na dag.
Zij groeien en verliezen, totdat zij op het punt komen waar zij niet meer handelen.
Zij handelen niet en toch blijft niets ongedaan.
Als iemand over de wereld wil heersen, moet hij altijd niet bij zaken betrokken zijn.
Want in het geval dat hij bij de zaken betrokken raakt, zal hij eveneens onwaardig worden om over de wereld te heersen.


Negenenveertig De wereld van anderen

De Wijze is voortdurend zich niet bewust van zichzelf.
Hij is zich bewust van de geest van de gewone man.


Zij die goed zijn, beschouwt hij als goed.
Zij die niet goed zijn, beschouwt hij ook als goed.
Op deze manier verwerft hij goedheid.
Zij die betrouwbaar zijn, vertrouwt hij.
Zij die niet betrouwbaar zijn, vetrtrouwt hij ook.
[Op deze manier] krijgt hij hun vertrouwen.
Want voor de tegenwoordigheid van de Wijze in de wereld, geldt dat hij er één mee is.
En met de wereld mengt hij zijn geest.
De gewone mensen vestigen allemaal hun ogen en oren op hem.
En de Wijze behandelt ze allemaal als zijn kinderen.


Vijftig Leven en dood

Wij komen naar buiten in het leven en gaan terug in de dood, Er zijn dertien metgezellen van het leven; Er zijn dertien metgezellen van de dood; En toch bewegen mensen omdat zij leven als LEVEN beschouwen, zich, in al hun daden voorwaarts naar de dertien die behoren tot het rijk van de dood.
Welnu, waarom dit zo is?
omdat zij leven als LEVEN beschouwen.
Zonder twijfel heb je gehoord van diegenen die goed weten vast te houden aan het leven: Als zij door de heuvels wandelen, vermijden zij de neushoorn of de tijger niet.
Als zij ten strijde trekken, doen zij geen wapenrusting aan.
De neushoorn heeft geen plek om met de hoorn te stoten, De tijger heeft geen plaats om zijn klauwen te gebruiken, en wapens vinden geen plek om met hun snijvlak iets te doordringen.
Waarom dit zo is?
Omdat er in hen geen ruimte is waar de dood kan binnengaan.


Eenenvijftig Liefde

De Weg laat ze geboren worden en de deugd voedt ze.
Materie geeft ze vorm en hun unieke mogelijkheden maken ze volkmen.
Dus terwijl de tienduizend dingen de Weg eerbiedigen en de deugd eren - beloont niemand hen daarvoor; het is voortdurend vanzelf zo.
De Weg laat ze geboren worden, voedt ze en brengt ze groot, vervolmaakt ze en laat ze rusten, staat achter ze, ondersteunt ze en beschermt ze.
Het laat ze geboren worden maar probeert niet ze tot eigendom te maken; Het handelt namens hen maar maakt ze niet afhankelijk; Het vervolmaakt ze maar heerst niet over hen.
Dat is wat we oprechte deugd noemen.


Twee en vijftig Dwang

De wereld had een begin, dat als de moeder de wereld beschouwd kan worden.
Als men de moeder heeft leren kennen, met de bedoeling haar kinderen te begrijpen, als je dan toch weer uit bij de moeder uitkomt, en daarbij blijft, zal je tot het eind van je leven geen kwaad ondervinden.
Houdt je ogen, mond en oren gesloten, sluit de deuren [van je gedachten], en tot het eind van je leven zal je geen moeite hebben.
Doe je ogen, mond en oren open, raak betrokken bij allerlei zaken, en tot het eind van je leven zal je niet worden gespaard.
Het kleine waarnemen wordt inzicht genoemd; Vasthouden aan inschikkelijkheid wordt kracht genoemd.
Als je de stralen gebruikt, om terug te keren naar het heldere licht, zal je het leven niet verlaten in gevaar.
Dit noemt men het volgen van standvastigheid.


Drieënvijftig Verleiding

Zou ik zelfs maar een klein beetje kennis hebben, van het volgen van de grootse Weg is mijn enige angst daarvan af te dwalen.
Op de hoofdweg blijven is gemakkelijk, maar mensen houden ervan op dwaalsporen te worden gebracht.
Als de binnenplaatsen zeer schoon zijn aangeveegd, terwijl de velden vol met onkruid staan, en alle graanschuren leeg zijn, en hun kleding rijk geborduurd en schitterend is, terwijl zij scherpe zwaarden aan de gordel dragen, en zij zichzelf verwennen met eten en drinken; en zij bezit hebben in overvloed, dan noemt men dat diefstal!
En diefstal is zeker niet het wezen van de Weg.


Vier en vijftig Gedreven door liefde

Wat stevig is opgezet kan niet worden neergehaald.
Wat stevig is omhelsd kan er niet tussen uit knijpen.
en onze zonen en kleinzonen, zullen als resultaat daarvan, offers brengen zonder einde.
Als je het ontwikkelt in je zelf , zal je deugd daardoor oprecht worden; Als je het ontwikkelt in je gezin, zal je deugd daardoor naar alle kanten uitstromen .
Als je het ontwikkelt het in je dorp, zal je deugd deugd daardoor langdurig zijn.
Als je het ontwikkelt in je land, zal je deugd daardoor overvloedig zijn.
als je het ontwikkelt in de hele wereld, zal je deugd daardoor wijd verbreid zijn.
Gebruik het individuele om het individuele te onderzoeken; Gebruik het gezin om het gezin te onderzoeken; Gebruik het dorp om het dorp te onderzoeken; Gebruik het land om het land te onderzoeken; Gebruik de wereld om de wereld te onderzoeken.
Hoe ik weet dat het wereld zo is?
Door te kijken!


Vijfenvijftig Liefde en natuur

Hij die de volheid van de Deugd omarmt, kan worden vergeleken met een pasgeboren kind.
Wespen en schorpioenen, slangen en adders, zullen hem niet steken; roofvogels en wilde dieren zullen hem niet grijpen; Zijn botten zijn zacht, zijn spieren zwak, maar toch is zijn greep stevig.
Hij heeft de vereniging van man en vrouw niet ervaren, toch is zijn orgaan opgewekt.
Dat is omdat zijn essentie op haar hoogtepunt is Hij kan de hele dag schreuwen zonder schor te worden.
Dat is omdat zijn harmonie op haar hoogtepunt is.
Het kennen van harmonie noemt men standvastigheid.
Het kennen van standvastigheid noemt men "wijs zijn".
Het leven proberen te verlengen, noemt men een slecht voorteken.
Het beheersen van adem noemt men dingen forceren.
Als de dingen hun hoogste volmaaktheid hebben bereikt, volgt veroudering.
Dit noemt men: "niet het wezen van de Weg.
" Datgene wat niet het wezen van de Weg is komt vroegtijdig aan een eind.


Zesenvijftig Onpartijdigheid

Zij die weten spreken er niet over.
Zij die spreken weten er niet van.
Hij houdt alle openingen gesloten, sluit zijn deuren, verzacht de glans, laat het stof neerdalen, verzacht de scherpe kanten, en ontwart de knopen.
Dit noemt men: diepgaande eenheid.


Daarom, is er geen manier om vertrouwelijk met hem te worden.
Er is geen manier om hem voordeel te bezorgen.
Maar er is ook geen manier om hem schade toe te brengen.
Er is geen manier om hem edeler te maken [dan hij is].
Maar er is ook geen manier om hem te vernederen.
Daarom is hij het edelste wezen ter wereld.


Zeven en vijftig Regering

Gebruik het oprechte en het juiste om de staat te leiden.
Gebruik verassing als taktiek bij het leiden van de troepen.
Blijf bij zaken onpartijdig om de wereld te beheersen.
Hoe ik weet dat dit zo is?
Vanwege het volgende: Welnu, hoe meer wetten en beperkingen er in de wereld zijn, hoe behoeftiger de mensen zullen zijn.
Hoe meer scherpe wapens in bezit van mensen zijn, zoveel meer moeilijkheden in het land zullen zijn.
Hoe meer kennis en vernuft de mensen hebben, zoveel meer nieuwe dingen zullen verschijnen.
Hoe meer wetten en voorschriften op de voorgrond worden geplaatst, zoveel meer dieven en rovers zullen er zijn.
Daarom zeggen de woorden van de wijze: Ik handel niet en mensen worden veranderen uit zichzelf.
Ik geniet van rust en mensen zijn uit zichzelf oprecht.
Ik ben niet bij zaken betrokken en mensen worden uit zichzelf rijk.
Ik heb geen verlangens en de mensen zijn uit zichzelf oprecht en eenvoudig, als onbewerkt hout.


Achtenvijftig Vergevingsgezindheid

Als de regering warrig en rommelig is zijn de mensen eenvoudig en oprecht.
Als de regering helder en met onderscheiding is, is de staat krachtig en schrander.
Onheil is datgene waar goed geluk van afhankelijk is.
Goed geluk is datgene waarin onheil is verborgen.
Wie weet waar het zal eindigen?
Want er is geen vast bepaald "juist".
Het juiste verandert in het "afwijkende" en goed verandert in kwaad.
De toestand van verwarring van mensen heeft zeker al een lange tijd bestaan.
Wees daarom gewoon maar laat niets na, wees scherp maar zonder te steken, wees openhartig maar niet ongeremd, wees helder maar verblindt anderen niet.


Negenenvijftig Zelfbeheersing

Om over de mensheid te beschikken en de hemel te dienen, is niets zo goed als spaarzaamheid.
Want alleen als je spaarzaam bent, kan je daardoor jezelf eerder overgeven aan de Weg.
Je zelf eerder overgeven - Dat noemt men: Steeds opnieuw deugd verzamelen.
Als je steeds opnieuw deugd verzamelt, dan is er niets dat je niet kan overwinnen.
Als je alles kan overwinnen, dan weet niemand waar het eindigen zal, en kan je de staat bezitten.
En als je de oorsprong van de staat bezit, dan kan je een zeer lange tijd blijven.
Dit noemt men diepe wortels en een stevige grondslag hebben.
Dit is de Weg van een lang leven en lang durende visie.


Zestig Emoties

Heersen over een groot land is als het koken van een kleine vis.
Als je de Weg gebruikt om de wereld te besturen, zullen kwade geesten geen kracht als goden hebben, Dat betekent dat hun krachten de mens niet zullen schaden.
Het is niet alleen dat hun krachten anderen niet zullen schaden, de Wijze zal hen ook geen schade toebrengen.
Omdat deze beiden anderen niet kwetsen, vermengen hun deugden zich met elkaar en keren die naar hen terug.


Eenenzestig Grote en kleine landen

Heersen over een groot land is als de benedenloop van een rivier.
Het is als de moeder van de wereld.
Het is de ontmoetingsplaats van de wereld, Het vrouwelijke overwint voortdurend het mannelijke met rust, Omdat ze rustig is, past ze daarom aan de benedenloop.
Als een groot land aan de benedenloop van een klein land is gelegen, dan zal zij het kleinere land overnemen.
En als een klein land aan de benedenloop van een groot land is gelegen, dan wordt zij door het grote land overgenomen.
Daarom is het zo, dat sommigen liggen aan de benedenloop en nemen over, en sommigen liggen aan de benedenloop en worden overgenomen.
Daarom wenst een grote staat over het algemeen anderen in te lijven en op te heffen, terwijl een kleine staat wenst mee te doen en anderen te dienen.
Als beiden krijgen wat zij willen, dan zou het grote land passen aan de benedenloop.


Tweeënzestig Zonde

De Weg is datgene waar alle dingen naar toe stromen.
Het is de schat van de goede mens, en datgene wat de slechte beschermt.


Mooie woorden kunnen worden gekocht en verkocht; Eerzame daden kunnen aan anderen worden gepresenteerd als gaven.
Zelfs met dingen die mensen niet als goed geschouwen - zullen ze dan worden geweigerd?
Daarom, als de zoon des Hemels wordt gekroond, of de drie raadsheren worden geïnstalleerd, ofschoon je ze zou kunnen groeten met gaven van jade, voorafgegaan door vierspannen met paarden, dan is dat niet zo goed als stil blijven zitten en [de Weg] aanbieden.
Dat is de reden waarom de ouden in vroeger tijden dit waardeerden.
Wat dat inhield?
Zeiden zij niet, Zij die [de Weg] zoeken, zullen verkrijgen, en zij die hiermee overtredingen begaan, zullen ontsnappen.
Daarom is [de Weg] het meest waardevolle ding in de wereld.


Drie en zestig Moeilijkheden het hoofd bieden

Handel zonder op te treden.
Dien zonder bij zaken betrokken te raken.
Zoek smaak in dat wat geen smaak heeft.


Beschouw het kleine als groot, en het weinige als veel.
Beantwoord wrevel met vriendelijkheid.
Maak plannen voor het moeilijke als het nog makkelijk is.
Behandel het grote als het nog klein is.
De meest moelijke dingen op de wereld beginnen als dingen die makkelijk zijn.
De meest moeilijke dingen op de wereld beginnen als dingen die klein zijn.
Daarom streeft de Wijze tot het einde Zij die te gemakkelijk instemmen.
zullen maar door weinigen vertouwd worden.
En zij die veel dingen als gemakkelijk beschouwen, zullen eindigen met veel moeilijkheden.
Daarom beschouwt de Wijze de dingen altijd als moeilijk, en als resultaat, heeft hij aan het einde weinig moeilijkheden.


Vier en zestig Zorgvuldig beginnen

Wat in rust is, is gemakkelijk te behouden; Wat nog geen teken heeft gegeven, kan gemakkelijk in een plan worden opgenomen; Wat broos is, verplintert gemakkelijk; Wat klein is, verspreidt gemakkelijk.
Handel dingen af voordat ze tot bestaan komen.
Maak dingen in orde voordat ze veranderen in chaos.
Een boom zo groot als een man kan omvatten, begint als het kleinste scheutje.
Een terras van negen verdiepingen hoog, begint met een mandje aarde.
Een hoge plek van honderd of duizend voet hoog, begint onder je eigen voeten.
Hij die ergens mee handelt, vernietigt het; hij die ergens aan vasthoudt, verliest het.
Daarom handelt de Wijze niet, en als resultaat, vernietigt hij geen dingen.
Daarom houdt hij niet vast aan dingen.
en als resultaat, verliest hij geen dingen.
Bij het afhandelen van zaken door mensen, vernietigen ze altijd dingen als ze juist op het punt van gereedmaken zijn.
Daarom zeggen we, Als je aan het eind net zo zorgvuldig bent als dat je was aan het begin, dan zul je geen mislukkingen hebben.
Daarom zoekt de Wijze bevrijding van verlangen.
Hij waardeert goederen niet omdat ze moelijk te verkrijgen zijn.
Hij leert om niet te leren, en keert terug naar wat aan de massa voorbij gaat.
Hij zou de tienduizend dingen kunnen helpen om hun eigen aard te vinden, toch waagt hij dat niet te doen.


Vijfenzestig Zorgvuldig eindigen

Zij die in de oudheid de Weg beoefenden gebruikten die niet om anderen te verlichten, in plaats daarvan gebruikten ze haar om ze sprakeloos en dom te houden.
Welnu, de reden waarom mensen moeilijk zijn, is wanwege hun kennis.
Om kennis te gebruiken om over de staat te heersen, heeft diefstal van de staat als resultaat.
Om onwetendheid te gebruiken om over de staat te heersen, is vriendelijkheid betonen aan de staat.
Degene die voortdurend deze twee begrijpt, begrijpt ook het principe.
Voortdurend het principe begrijpen - Dat noemt men Oprechte Deugd.
Oprechte Deugd is diep en ver strekkend, en keert terug zoals met alle dingen.
Zo zijn we aanbeland bij het Grote Accoord.


Zesenzestig Geschiedenis

De reden dat rivieren en oceanen in staat zijn koningen van de honderd valleien te zijn, is dat zij er goed in zijn om lager dan hen te zijn.
Om deze reden zijn zij in staat koningen van de honderd valleien te zijn.
Daarom bij het verlangen van de Wijze om boven de mensen te staan, moet hij in zijn spreken lager dan hen blijven.
Als hij ze zou willen leiden, moet hij achter hen volgen.
En in zijn verlangen om aan het hoofd van de mensen te staan, moet hij met zijn persoon achter hen staan.
Zo verblijft hij boven [hen], toch beschouwen de mensen hem niet als zwaar.
En verblijft hij aan het hoofd, Toch beschouwen de mensen hem niet als bedreiging.
De hele wereld verheugt zich in zijn lofprijzing, en zullen hem nimmer moe worden.
Het is niet omdat hij niet twistziek is, dat als resultaat, niemand in de wereld met hem kan wedijveren.


Zeven en zestig [acht en zestig en negen en zestig] Drie schatten

De hele wereld zegt, "Ik ben de grootste"; Groots en onvergelijkbaar met ieder ander.
Maar het is precies omdat ik onvergelijkbaar met ieder ander ben, dat ik daardoor in staat ben groots te zijn, Was ik net als ieder ander, dan zou ik al een hele tijd onbetekenend en klein hebben geleken.
Ik heb drie schatten die ik koester en bewaar.
De eerste is mededogen; de tweede is spaarzaamheid; de derde is niet aan te nemen dat je vooraan in de wereld staat.
Welnu, het is omdat ik mededogen heb dat ik daardoor moedig kan zijn.
En het is omdat ik spaarzaam ben, dat ik daardoor vrijgevig kan zijn; En het is omdat ik niet aanneem dat ik vooraan sta in de wereld, dat ik daardoor het hoofd kan zijn van diegenen met volledig talent.
Welnu, als je mededogen opgeeft, en toch moedig probeert te zijn; en als je die spaarzaamheid verwaarloost, en toch vrijgevig probeert te zijn; en als je na laat gewoon te blijven, en toch probeert de eerste te zijn, Dan zal je sterven.
Als je met mededogen aanvalt, zal je winnen.
als je verdedigt, zal je standhouden.


Als de Hemel op het punt staat hem te bevestigen is het alsof die hem omringt met een beschermende muur van mededogen.
[Zeven en zestig] Acht en zestig [en negen en zestig] Hinderlaag Daarom toont degene die een goede strijder is, zijn macht niet; Wie goed is in de strijd, die wordt niet boos; Wie goed is in het verslaan van vijanden, valt hem niet aan.
En wie mensen goed weet in te zetten, plaatst zich onder hen.
Dit is noemt men de Deugd zonder wedijver; Dit is noemt men het vermogen met mensen om te gaan; Dit noemt men passend bij de Hemel.
Het is het hoogtepunt van het verleden.
[Zeven en zestig, acht en zestig en] Negen en zestig 

Zij die wapens gebruiken hebben een gezegde en dat luidt: "Ik probeer niet te handelen als een gastheer, maar speel in plaats daarvan de rol van gast; ik ga geen duim vooruit maar trek me liever een voet terug".
Dit noemt men voorwaarts gaan zonder te bewegen - je mouwen oprollen zonder je arm te tonen - Stevig grijpen, zonder wapen vast te houden - en verlokken tot vechten als er geen tegenstander is.
Van alle onheil, is er geen groter ramp dan dan te denken dat je geen mededinger hebt.
Het komt dichtbij het verliezen van mijn schatten.
Daarom als de tegenstanders goed aan elkaar gewaagd zijn, dan zal degene droefheid voelt winnen.


Zeventig Het unieke individu

Mijn woorden zijn gemakkelijk om te begrijpen en gemakkelijk uit te voeren, Toch is er niemand in de wereld die ze begrijpt, en brengt niemand ze in praktijk.
Welnu, mijn woorden hebben voorgangers.
en mijn daden hebben een heer.
en het is eenvoudig omdat mensen [de woorden] niet begrijpen, ze niet weten wat ik bedoel.
Maar als er weinig zijn die mij begrijpen; dan ben ik van grote waarde.
Daarom draagt de Wijze ruwe wollen kleding maar daar binnen houdt hij vast aan jade.


Tachtig [Dit vers komt na nummer 66] Droomland

laat de staten klein zijn met weinig mensen.
Zorg er voor dat er wapens zijn voor "Tientallen" en "Honderdtallen" en laat ze toch niet gebruiken.
Laat de mensen de dood ernstig nemen en zorg dat ze weg trekken uit hun gedachten bannen.
Hoewel ze schepen en wagens kunnen hebben, zal niemand ze willen gebruiken.
Hoewel ze harnas en wapens hebben, Zal niemand ze ten toon spreiden.
Zorg dat de mensen terug keren naar het knopen van koorden en die gebruiken.


Zij zullen genieten van hun voedsel en hun kleding als prachtig beschouwen.
Genoegen beleven aan hun gewoonten en zich zeker en veilig voelen in hun huizen.
Buurstaten zullen van elkaar dingen door de vingers zien en het geluid van kippen en honden zal worden afgeluisterd Toch zullen de mensen oud worden en sterven Zonder een komen en gaan tussen hen.
Een en tachtig Oprechte woorden klinken niet pronkzuchtig.
Pronkzuchtige woorden zijn niet oprecht.
Zij die weten zijn niet "zeer geleerd".
Zij die "zeer geleerd" zijn, weten niet.
Goede mensen hebben niet veel nodig.
Wie veel nodig heeft, die is niet goed.


De wijze tracht nooit dingen op te hopen.
Gebruikt dat wat hij voor anderen had, Hij heeft zelfs meer.
Daarom het is de weg van de Hemel goed te doen en geen schade toe te brengen; Het is de weg van de mensen om te handelen in het belang van anderen en niet met hen te wedijveren.


Een en zeventig Ziekte

Weten dat je niet alles weet is het beste.
Niet weten dat je niet alles weet is een ziekte.
Daarom is de wijze niet ziek.
De wijze is niet ziek omdat hij ziek van ziekte is.
Daarom wordt hij niet ziek.


Twee en zeventig Diplomatie

Als mensen geen ontzag hebben voor wie de leiding heeft, dan staat hetgeen ze het meeste vrezen, op het punt te verschijnen.
Verklein niet de afmetingen van plaatsen waar men woont.
Onderduk niemand in zijn middelen van bestaan.
Het is eenvoudig omdat je ze niet onderdrukt, dat zij niet beu van je raken.
Daarom kent de wijze zichzelf maar laat hij zichzelf niet zien.
Hij heeft zelfrespect maar is niet arrogant.
Om deze reden laat hij het ene gaan en kiest hij voor het andere.


Drie en zeventig Lot

Als je dapper bent door vermetelheid, zal je worden gedood.
Als je dapper bent zonder vermetelheid, zal je het leven behouden.
Welke van deze twee dingen, het ene geval leidt tot winst.
het andere geval leidt tot schade.


De dingen die de Hemel haat, wie weet waarom?
De Weg van de hemel is niet strijden en toch goed te zijn bij het winnen - Niet te spreken, en toch deskundig te reageren - Het niet op te roepen, en het toch uit zich zelf te laten komen - Gemakkelijk te zijn, en toch zorgvuldig te plannen.
Het net van de hemel reikt heel ver.
Hoewel de mazen grof zijn ontsnapt er niets doorheen.


Vier en zeventig Tyrannie

Als de mensen voortdurend hun fatsoen houden en toch niet bang zijn om te sterven, Waarom zou je dan de doodstraf gebruiken om ze te bedreigen?
Als je teweeg zou brengen dat de mensen voordurend hun fatsoen houden en bovendien bang zijn om te sterven, en we zouden degenen die zich onregelmatig gedragen gevangen nemen en ter dood brengen, wie zou in die situatie nog durven handelen?
Als de mensen voortdurend en bovendien noodzakelijkerwijs de dood hebben te vrezen, dan is er voortdurend iemand belast met executies.
Welnu, als je mensen doodt, in plaats van degene die belast is met de executies, is dit alsof je hout hakt in plaats van de meester timmerman en van degenen die hout hakken in plaats van de meester timmerman, zijn er maar weinig die hun hand niet bezeren.


Vijfenzeventig Uitersten

De reden waarom mensen verhongeren, is omdat ze zoveel belasting in graan willen innen.
Daarom verhongeren er mensen.
De reden waarom de gewone mensen niet kunnen worden bestuurd, is omdat hun meerderen hun eigen redenen hebben voor hun handelen.
Daarom kunnen ze niet worden bestuurd.
De reden waarom mensen de dood zo lichtvaardig opnemen, is omdat ze zo gretig naar het leven op zoek zijn.
Daarom nemen mensen de dood lichtvaardig op.
Alleen diegenen die niet handelen vanuit een levensdoel - Alleen diegenen zijn de meerdere van hen die aan het leven waarde hechten.


Zes en zeventig Beweeglijkheid

Als mensen worden geboren zijn ze soepel en zacht; Als ze sterven eindigen ze gestrekt en stijf; Als de tienduizend dingen, zoals gras en bomen leven, zijn ze soepel en wuivend Als ze dood zijn, raken ze verdord en droog.
Daarom zeggen we dat het stevige en onbuigzame de metgezellen van de dood zijn, terwijl het soepele, het zachte, het zwakke en tere de metgezellen van het leven zijn.
Als een strijder onbuigzaam is, zal hij niet winnen.
Een boom die niet buigt wordt gemakkelijk gebroken.
Onbuigzaamheid en kracht nemen de zwakste plaats in; Soepelheid, zachtheid, zwakheid en tederheid bezetten de sterkste positie.


Zeven en zeventig Evenwicht

De Weg van de hemel is als het spannen van een boog.
Het hoge wordt neergedrukt, en het lage wordt opgericht.
Datgene wat te lang is, wordt ingekort; Datgene wat niet lang genoeg is, wordt verlengd.
Daarom is het de aaerd van de Hemel om het buitensporige te verminderen; en toe te laten nemen wat onvoldoende is; De aard van de mens - is het verminderen van wat onvoldoende is en toevoegen aan wat buitensporig is; Welnu, welke mens is in staat een overschot te hebben en het te gebruiken als offer aan de Hemel?
Dat is duidelijk alleen de mens die de Weg bezit.
Daarom handelt de Wijze - volvoert zijn daden, maar zonder ze te bezitten.
Vervult zijn plichten, maar zonder zich daarop voor te laten staan.
Het is daarbij zijn wens, zijn waardigheid niet ten toon te spreiden.


Acht en zeventig Aanvaard verrantwoordelijkheid

In de hele wereld is niets zachter en zwakker dan water.
En toch om het vaste en sterke aan te vallen, is niets beter; het kent geen gelijke.
Dat water het sterke kan verslaan - Dat het zwakke het sterke kan verslaan - Er is niemand in de wereld die dat niet weet, en toch is er niemand die het in praktijk kan brengen.
Om die reden zeggen de woorden van de Wijze: Zelf de schande van de staat op je te nemen - die noemt men de heer van aarde en graan; Verantwoordelijkheid veronderstellen voor alle gebeurtenissen van slechte voortekenen in een staat - die noemt men de koning van de wereld.
Ware woorden lijken het tegendeel te zeggen van wat je verwacht wat ze zullen betekenen.


Negen en zeventig Verzoening

Vrede sluiten daar waar grote boosheid heerst, daar blijft beslist wat aanstoot over.
Hoe kan men dat als goed beschouwen?
Daarom houdt de Wijze daarmee rekening maar spreekt anderen daar niet op aan.
Om deze reden, houden zij die deugdzaam zijn, daarmee rekening.
Zij zonder deugd zijn [slechts als] belastingophalers De Weg van de Hemel is onpartijdig.
Zij blijft altijd bij de juiste mensen.






 

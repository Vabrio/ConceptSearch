  
	    Gezondheid
            Een natuurlijk evenwicht
              
            De fysieke oorzaak van ziekte
            'De uiterlijke, fysieke oorzaak van ziekte is.... de verstoring van 
            het evenwicht, het essentiële evnwicht dat heerst tussen al die 
            elementen waaruit het menselijk lichaam is samengesteld..' 
            De geestelijke oorzaak van ziekte
            'Als de mensheid zou leven volgens de regels van zijn natuurlijke, 
            ingeboren evenwicht, en zich niet zou laten leiden door zijn 
            passies, dan is het ontegenzeggelijk zo dat ziektes niet meer de 
            overhand zouden hebben en ook dat ze zich niet op zo'n grote schaal 
            kunnen verspreiden. Maar de mens bleef volharden in het volgen van 
            zijn eigen lusten, en hij wilde zich niet tevreden stellen met 
            eenvoudig voedsel. Hij bereidde liever voedsel dat uit vele 
            ingrediënten bestond, en waarvan de bestanddelen veel van elkaar 
            verschilden. Het resultaat hiervan was het ontstaan van hardnekkige 
            en wijdverbreide ziektes.' 
            Twee methoden van genezen
            'Er zijn twee methoden om ziekte te genezen en wel een stoffelijke 
            en een geestelijke. Bij de eerste methode wordt gebruik gemaakt van 
            stoffelijke geneesmiddelen, de tweede methode bestaat uit gebed 
            waarbij men zich tot God keert en om Zijn hulp smeekt. Beide 
            methoden moeten worden toegepast...Ziektes die een fysieke oorzaak 
            hebben moet door dokters met medicijnen behandeld worden, ziektes 
            met een geestelijke oorzaak moeten verdwijnen door middel van 
            geestelijke middelen.' 
            'Er bestaan twee soorten ziekten, stoffelijke en geestelijke. Als je 
            bijvoorbeeld een snee in je hand hebt, en je bidt dat de snee mag 
            genezen maar je stopt het bloeden niet, dan zal dat je niet veel 
            goeds doen. Soms, als het zenuwstelsel wordt verlamd door angst, dan 
            is een geestelijke remedie nodig.... Het komt vaak voor dat verdriet 
            iemand ziek maakt. Die ziekte kan genezen worden door geestelijke 
            middelen.' 
            Genezen door dieet.
            'Wanneer bekwame artsen deze materie grondig en diepgaand zullen 
            onderzoeken, dan zal het duidelijk worden dat het ontstaan van 
            ziekte te wijten is aan de verstoring van het essentiële evenwicht 
            dat bestaat talrijke elementen waaruit het menselijk lichaam is 
            opgebouwd, en dat behandeling daaruit bestaat om dit evenwicht weer 
            te herstellen. Dit herstel kan mogelijk worden gemaakt door middel 
            van voedsel. Het is zeker dat in dit prachtige nieuwe tijdperk de 
            ontwikkeling van de emdische wetenschap zal leiden naar een situatie 
            waarin dokters hun patiënten genezen met voedsel.' 
            'Als de medische wetenschap volmaaktheid bereikt, vindt behandeling 
            plaats door middel van spijzen, voeding, geurige vruchten, groenten 
            en door verschillende soorten warm en koud water.' 
            Hoe blijf je gezond?
            'In alle dingen is gematigdheid wenselijk.' 
            'Eet niet tenzij je honger hebt.' 
            'Het voedsel zal in de toekomst bestaan uit fruit en graan. De tijd 
            zal komen dat er geen vlees meer zal worden gegeten... ons 
            natuurlijk voedsel is plantaardig. De mensen zullen zich geleidelijk 
            aan hun natuurlijke toestand aanpaasen.' 
            Vermijd alcohol en drugs
            'De ervaring heeft geleerd hoe groot het effect van het zich 
            onthouden van roken, van bedwelmende dranken en opium is op de 
            gezondheid en de levenslust, op de ontwikkeling en scherpte van de 
            geest en van lichaamskracht.' 
            Wees gelukkig
            'Geluk houdt ons in grote mate gezond terwijl depressiviteit ziek 
            maakt...' 
            'Waarlijk, het allernoodzakelijkste is tevreden te zijn onder alle 
            omstandigheden; hierdoor wordt men voor ziekte en matheid bewaard. 
            Geef niet toe aan verdriet en smart, want ze veroorzaken de grootste 
            ellende.' 
            'Wij moeten allen de zieken bezoeken. Als ze verdrietig zijn en 
            lijden is het werkelijk een hulp en zegen als er een vriend komt. 
            Geluk is voor hen die ziek zijn een grote genezende kracht.' 
            Wees geestelijk
            'Zaken die met de geest van de mens verband houden hebben grote 
            invloed op zijn lichamelijke conditie.' 
            'Jalouzie verteert het lichaam en toorn verbrandt de lever; vermijd 
            beide gelijk gij een leeuw uit de weg zoudt gaan.' 
            Mediteer
            'De menselijke geest wordt tijdens meditatie bezield en gesterkt... 
            Hierdoor ontvangt hij goddelijke inspiratie en hemels voedsel.' 
            Gebruik uw gezondheid
            'Een goede gezondheid is de grootste van alle gaven.' 
            'Er bestaat een verband tussen de stoffelijke en geestelijke zaken. 
            Hoe gezonder het lichaam hoe groter de geestkracht van de mens, de 
            kracht van zijn verstand en de die van zijn geheugen, de kracht van 
            bezinning.' 
            Als u ziek bent ...
            Raadpleeg een dokter
            'Wanneer u ziek wordt raadpleeg dan bekwame artsen... De patiënt 
            moet al datgene wat bekwame artsen voorschrijven aanvaarden en zich 
            er aan houden.' 
            'Behandel ziekte bij voorkeur door dieet zonder toepassing van 
            medicijnen; vindt gij hetgeen nodig is in één enkel kruid, gebruik 
            dan geen samengesteld medicament.' 
            'Geef geen medicijnen als de gezondheid goed is, maar schrijf ze 
            voor, zodra het noodzakelijk is.' 
            Gebruik uw slechte gezondheid
            'Meestal brengt lichamelijke ziekte de mens dichter bij zijn 
            Schepper, en maakt het het hart leeg van alle wereldlijke 
            verlangens, en wel zodanig dat hij teder en meelevend wordt voor 
            allen die lijden.' 
            Bid voor genezing
            Een bahá'í-gebed: 
            'Uw naam is mijn genezing o mijn God en het U gedenken mijn 
            medicijn. U nabij te zijn mijn hoop en liefde voor U is mijn 
            metgezel. Uw genade is mijn genezing en mijn steun in deze wereld en 
            in de wereld die komen zal. Gij zijt, waarlijk, de Almilddadige, de 
            Alwetende, de Alwijze.' 
            Onthoud '... dat u uw gezondheid niet moet verwaarlozen, maar het 
            als een middel moet beschouwen dat u in staat stelt om te dienen.' 
              
             
            

